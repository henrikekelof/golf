### Nassau

En Nassau är tre separata bet på en runda och kan kombineras med de flesta spelformer.
Ursprungligen användes det i samband med matchspel.

Bet görs för första nio, sista nio och för hela rundan.
Den som misslyckas på första nio får på så sätt en ny chans på sista.

Storleken på bet uttrycks som t.ex. 20-20-20.
Man kan om man vill ha olika insatser på olika delar av ronden, men vanligtvis har man samma.

### Nassau Press

Press är ett sidobet som tillägg till det ursprungliga. Det kan göras för samtliga tre bet i en Nassau.

Då en spelare är två ner i en match eller ett bestämt antal slag eller poäng efter beroende på spelform
kan denne "pressa". En ny match startas då med samma insats som den ursprungliga. En press kan också
pressas enligt samma regler.

Bestäm innan spelet om en press ska vara tvingande eller om motståndaren måste godkänna den för att den ska gälla.

Press måste begäras innan någon spelare har slagit ut på det hål från vilken den ska gälla.

Bestäm också om det är fritt att pressa när som helst eller om det endast ska gälla
t.ex. sista fyra hålen eller liknande.
