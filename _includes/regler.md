<span id="gimmies"></span>

### Skänkta puttar

Att skänka en putt är något man gör i matchspel. Vissa spelformer som t.ex. Köpenhamnare kan räknas som matchspel, 
men då det är flera spelare inblandade blir det oftast krångligare att skänka än att putta.

I slagspel skänker man inte puttar. Det är bra att öva på att putta korta puttar, helst under lite press. 

Med det sagt: Om greenerna är dåliga, t.ex. i början av säsongen eller om de nyss hålats kan man komma 
överens om att allt inom en viss längd, t.ex. en putterlängd, är automatiskt skänkt. Bestäm innan rundan 
vad som gäller.

<span id="lagesforbattring"></span>

### Lägesförbättring

Ibland kan det vara bra att komma överens om att använda lägesförbättring på fairway trots att det inte 
är skyltat från klubbens håll. Gör det när fairways är dåliga eller väldigt blöta.

<span id="ready-golf"></span>

### Ready golf

Den som är klar slår först, det spelar ingen roll vem som hade bäst resultat på hålet innan. 
Undantaget är då man spelar match eller spelformer som Wolf där ordningen spelar roll.

<span id="hcp"></span>

### Handicap

Undvik att spela med handicap. Använd det enbart om spelnivån är för ojämn i gruppen så att en spelare
blir chanslös utan. Handicap ska reduceras i många spelformer.

[USGA Appendix C: Handicap Allowances](https://www.usga.org/content/usga/home-page/handicapping/roh/Content/rules/Appendix%20C%20Handicap%20Allowances.htm)

<span id="oob"></span>

### Alternativ till regel för förlorad boll eller boll out of bounds

Detta är en ny lokal regel (E-5) som funnits sedan 2019. Den gör att en spelare inte måste gå tillbaka 
om en boll förlorats eller hittats out of bounds. Regeln tillämpas tyvärr inte på så många banor men man
bör komma överens om att ändå använda den vid sällskapsspel.

- Bestäm först en bollreferenspunkt (A) där bollen skar out-gränsen eller tros ha försvunnit.
- Bestäm sedan en fairwayreferenspunkt (B) som är hålets närmsta fairwaykant, ej närmre hål än punkt A.
- Spelaren kan sedan välja att droppa i den konformade yta som bildas bakåt mellan dessa punkter (C) eller 
inom två klubblängder på fairway från punkt B. Plikt är två slag.  

<img src="{{ '/' | url }}img/oob-1.jpg" alt="" width="741" height="395">
<br><br>
<img src="{{ '/' | url }}img/oob-2.jpg" alt="" width="736" height="390">

[Stroke and Distance: New Local Rule](https://www.usga.org/content/usga/home-page/rules-hub/rules-modernization/major-changes/golfs-new-rules-stroke-and-distance.html)

