### Wolf (fyra spelare)

Wolf är en individuell spelform där man byter lag på varje hål. 
Lagen är oftast två mot två, ibland en mot tre.
Spelas helst utan HCP, annars med reducering till 80%.

En spelare är "wolf" på varje hål. Bestäm i förväg vilken ordning. Man kan välja högt-till-lågt HCP, 
lottning eller jämn fördelning av par 3 och 5. Ordningen används även för utslagen på varje tee. 

Wolf slår alltid ut sist.

På hål 17-18 är den med lägst poäng wolf.

Då en spelare (A) har slagit ut kan wolf välja att bilda lag med denne eller vänta 
och se nästa spelares utslag (B). 

Då spelare B slagit kan wolf välja denne istället, men det är då inte längre
tillåtet att välja spelare A. 

När den siste spelaren förutom wolf (C) har slagit ut väljer wolf att bilda lag med
spelare C eller att spela "Lone wolf" och då vara själv mot ett tremannalag.

Innan någon spelare slagit ut kan wolf deklarera "Blind wolf" och då spela en mot tre utan att ha sett
några utslag. Det ger chans på extra poäng men även en risk att tappa mer mot de övriga. 

Från hål 13 och framåt finns möjlighet för den spelare som wolf väljer vald att tacka nej. 
Denne blir då "Pig" och spelar ensam mot övriga tre. Detta motverkar taktiska val av medspelare.  

#### Poäng 

##### Wolf _(Wolf har valt en lagkamrat)_

1-1 till vinnande lag

##### Lone Wolf _(Wolf ser de andras utslag och väljer att spela ensam)_

2 till wolf eller 1-1-1 till motståndarna.

##### Pig (Wolf väljer en lagkamrat men denne tackar nej och spelar själv)

2 till pig eller 1-1-1 till motståndarna.

##### Blind Wolf (Wolf väljer att spela ensam innan de andra slagit ut)

3 till wolf eller 2-2-2 till motståndarna.
