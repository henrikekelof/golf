### Wolf (fyra spelare)

Wolf är en individuell spelform där man ibland är med i ett lag och ibland inte. Lagen skapas om för varje hål. 
Lagen är oftast två mot två, ibland en mot tre. Observera att Nassau inte passar så bra till wolf då det 
kommer att bli ojämn fördelning av vilka som har varit wolf på de båda 9-hålsslingorna.

Spelas helst utan handicap, annars med reducering till 75%.

En spelare är "wolf" på varje hål och vem som är wolf bestäms i förväg. Man byter hela tiden så varje spelare får 
vart fjärde hål. Man kan välja vem som börjar enligt t.ex. högt-till-lågt HCP eller 
lottning. Ordningen används även för utslagen på varje tee och roteras på samma sätt. 

Wolf slår alltid ut sist.

På hål 17-18 är den med lägst total poäng wolf.

Så här spelar man: 

Då en spelare (A) har slagit ut kan wolf välja att bilda lag med denne eller vänta 
och se nästa spelares utslag (B). 

Då spelare B slagit kan wolf välja denne istället, men det är då inte längre
tillåtet att välja spelare A. 

När den siste spelaren förutom wolf (C) har slagit ut väljer wolf att antingen bilda lag med
spelare C eller att spela "Lone wolf" och då vara själv mot ett tremannalag.

#### Blind wolf

Innan någon spelare har slagit ut kan wolf deklarera "Blind wolf" och då spela en mot tre utan att ha sett
några utslag. Det ger chans på extra poäng men även en risk att tappa mer mot de övriga. 

#### Pig

Från hål 13 och framåt finns möjlighet för den spelare som wolf väljer vald att tacka nej. 
Denne blir då "Pig" och spelar ensam mot övriga tre. Detta motverkar taktiska val av medspelare.  


#### Poäng 

| Variant    | Ensam vinnare | Vinnande lag    |
|------------|---------------|-----------------|
| Wolf       |               | 1 p per spelare |
| Lone Wolf  | 2 p           | 1 p per spelare |
| Pig        | 2 p           | 1 p per spelare |
| Blind Wolf | 3 p           | 2 p per spelare |


- Wolf – Wolf har valt en lagkamrat
- Lone Wolf – Wolf ser de andras utslag och väljer att spela ensam
- Pig – Wolf väljer en lagkamrat men denne tackar nej och spelar själv
- Blind Wolf – Wolf väljer att spela ensam innan de andra slagit ut

Det finns många andra varianter på poängfördelning, men låter man det vara för stora skillnader är det större risk
att spelare får närmast ointagliga ledningar.
