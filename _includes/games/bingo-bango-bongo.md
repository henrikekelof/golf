### Bingo, Bango, Bongo!

Det här är en lättsam spelform som passar då man spelar i en boll där spelarnas handicap varierar mycket.

Poäng delas ut enligt nedan och antal slag spelar ingen roll. Det är däremot viktigt att hela tiden spela
i rätt ordning, längst från hål först. Man bör även markera korta puttar tills dess att någon spelare har
sänkt en putt och vunnit Bongo.

En bra idé är att spela Bingo, Bango, Bongo! som komplement till en mer 
traditionell slagtävling för att undvika att spelare t.ex. missar en green med 
flit för att försöka få en Bango.

#### Poäng

- Bingo - först att träffa green oavsett antal slag
- Bango - närmast hål då alla bollar är på green oavsett antal slag
- Bongo - först i hål

