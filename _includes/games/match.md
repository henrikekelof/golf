### Matchspel 

Matchspel är golfens ursprungliga spelform och bland det roligaste man kan spela.

I matchspel spelar två spelare mot varandra om att vinna hål. 
Man vinner ett hål då man har färre slag än motståndaren, hur många spelar ingen roll.

Den som leder med ett hål är "ett upp". Motståndaren är då "ett ner". Då en spelare leder med fler hål 
än det återstår att spela är matchen slut. En spelare som är tre upp när två hål återstår vinner 
matchen med 3 & 2 vilket betyder tre upp med två hål kvar.

Spelar man med handicap så skall den med högst handicap få tillgodoräkna sig skillnaden i antal erhållna slag.
Om spelare A har 6 erhållna slag och spelare B har 14 så får spelare B 14 - 6 = 8 slag som fördelas enligt
hålens index på scorekortet.

Matchspel har i vissa fall [speciella regler](https://www.randa.org/sv-SE/rog/the-rules-of-golf/rule-3#3_2)
som kan vara bra att känna till. 
